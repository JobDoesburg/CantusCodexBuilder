\section{Het Regent Zonnestralen}
Op een terras, ergens in Frankrijk in de zon,\\
zit een man die het tot gisteren nooit won.\\
Maar z'n auto vloog hier vlakbij uit de bocht.\\
Zonder hem, zonder Herman, want die had hem net verkocht.

Herman in de zon op het terras,\\
leest in 't AD dat-ie niet meer in leven was.\\
Z'n auto was volledig afgebrand\\
en de man die hem gekocht had, stond onder zijn naam in de krant.

\textbf{Refrein:}\\
Oh-ho-ho, even rustig ademhalen,\\
oh-ho-ho, 't lijkt of het regent als altijd.\\
Maar het regent, en het regent zonnestralen.

Een week geleden in een park in Amsterdam\\
had-ie z'n leven overzien en schrok zich lam.\\
Hij was een man wiens leven nu al was bepaald\\
en van al z'n jongensdromen, was alleen het oud worden gehaald.

\textbf{Refrein}

Op een bankje, in het park, kwam het besluit.\\
Noem het dapper, noem het vluchten, maar ik knijp er tussenuit.\\
Nu een week geleden en hier zat ie dan maar weer,\\
met meer vrijheid dan hem lief was en nou wist-ie het niet meer.

Herman leest wel honderd keer de krant.\\
Het staat er echt, pagina 18, zwart omrand.\\
Hield-ie vroeger al zijn meningen en al zijn dromen stil,\\
nu is-ie niks, niet, niemand, nergens meer,\\
kan dus gaan waar-ie maar wil.\\
Herman rekent af en staat dan op.\\
Hij heeft eindelijk de wind weer in z'n kop,\\
Ik heb een tweede kans gekregen en da's meer dan ik verdien.\\
Maar als dit 't is, is dit 't \textbf{(3x)}\\
en we zullen het wel zien.

\textbf{Refrein (2x)}
